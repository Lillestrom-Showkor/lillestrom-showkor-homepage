---
title: 'Julekonserter 2025'
date: '2025-11-21'
image: '/images/koret_20251118.jpg'
---

Endelig er julesesongen her! Vi i Lillestrøm Showkor, ledet av dirigent Julie Vestrheim, skal naturligvis ut og spre juleglede med to planlagte julekonserter.


1.desember skal vi ha julekonsert sammen med sangkoret "Syng med oss"! Konserten starter kl. 18:00 i Øvre Rælingen Kirke. Alle under 16 år, ledsagere og NFU-medlemmer kommer inn gratis, mens resterende må betale 100 kroner. 

Sangkoret "Syng med oss" er et inkluderingskor, hvor personer med nedsatt funksjonsevne møtes i et kjærlig miljø for å lage musikk i fellesskap. Vi i Lillestrøm er stolte av å få holde konsert sammen med denne herlige gjengen! Vi kan garantere en kveld med god stemning og mye sangglede.

9.desember klokken 18:00 finner du oss på Lillestrøm Torv, hvor vi igjen skal forsøke å spre juleglede til alle som holder på med julehandelen eller av andre årsaker har forvillet seg inn på kjøpesenteret. Ta dere gjerne en liten pause og kom og se på oss!

I repertoaret vårt for begge konsertene har vi blant annet White Winter Hymnal, Stjernesludd og Little Drummer Boy.